Ustawa z dnia 1 marca 2018 roku o przeciwdziałaniu praniu pieniędzy i finansowaniu terroryzmu, 
a także ustawa z dnia 30 marca 2021 roku o zmianie ustawy o przeciwdziałaniu praniu pieniędzy oraz finansowaniu 
terroryzmu oraz niektórych innych ustaw wprowadziły zmiany związane ze współpracą instytucji obowiązanych z 
osobami zajmującymi eksponowane stanowisko polityczne, czyli tzw. PEP (ang. Politically Exposed Persons).

Ważną zmianą, którą wprowadziła ustawa z dnia 1 marca 2018 roku o przeciwdziałaniu praniu pieniędzy, 
jest rozszerzenie definicji PEP. Natomiast zmianą wg nowelizacji ustawy z dnia 30 marca 2021 roku jest 
zawężenie katalogu PEP przez wyłączenie z niego grup stanowisk średniego i niższego szczebla.

Do grupy Politically Exposed Persons należą osoby zajmujące eksponowane stanowiska polityczne lub pełniące znaczące 
funkcje publiczne:
- zarówno na terytorium Rzeczypospolitej Polskiej, 
- jak również w instytucjach międzynarodowych.

Wg najnowszej ustawy AML, osoby o statusie PEP to m.in.:
- szefowie państw, szefowie rządów, ministrowie, wiceministrowie oraz sekretarze stanu,
- członkowie parlamentu lub podobnych organów ustawodawczych,
- członkowie organów zarządzających partii politycznych,
- członkowie sądów najwyższych, trybunałów konstytucyjnych oraz innych organów sądowych wysokiego szczebla, 
których decyzje nie podlegają zaskarżeniu, z wyjątkiem trybów nadzwyczajnych,
- członkowie trybunałów obrachunkowych lub zarządów banków centralnych,
- ambasadorowie, chargés d’affaires oraz wyżsi oficerowie sił zbrojnych,
- członkowie organów administracyjnych, zarządczych lub nadzorczych przedsiębiorstw państwowych, 
spółek z udziałem Skarbu Państwa, w których ponad połowa akcji albo udziałów należy do Skarbu Państwa 
lub innych państwowych osób prawnych,
- dyrektorzy, zastępcy dyrektorów oraz członkowie organów organizacji międzynarodowych lub osoby pełniące 
równoważne funkcje w tych organizacjach,
- dyrektorzy generalni w urzędach naczelnych i centralnych organach państwowych oraz dyrektorzy generalni 
urzędów wojewódzkich,
- inne osoby zajmujące stanowiska publiczne lub pełniące funkcje publiczne w organach państwa lub 
centralnych organach administracji rządowej.

Na mocy ustawy instytucje obowiązane w stosunku do każdej z wymienionych wcześniej grup, czyli:
- klientów lub beneficjentów rzeczywistych, którzy zajmują eksponowane stanowiska polityczne w Polsce 
lub w instytucjach międzynarodowych,
- członków rodziny osób o statusie PEP,
- osób znanych jako bliscy współpracownicy osób o statusie PEP,
muszą stosować środki bezpieczeństwa finansowego, czyli m.in.:
- sprawdzenie, czy dana osoba ma status PEP,
- ustalenie źródła majątku klienta,
- ustalenie źródła pochodzenia wartości majątkowych będących w dyspozycji klienta w ramach stosunków 
gospodarczych lub transakcji łączących instytucję obowiązaną z PEP,
- zintensyfikowane, bieżące monitorowanie stosunków gospodarczych z klientem o statusie PEP,
- uzyskiwanie akceptacji kadry kierowniczej wyższego szczebla na relacje gospodarcze z PEP,
- przyjmowanie oświadczeń klientów, że mają lub nie mają statusu PEP.

Kluczowymi narzędziami, które wspierają instytucje obowiązane w wypełnianiu obowiązków w kontekście współpracy z PEP, 
są zautomatyzowane systemy AML oraz tzw. listy PEP. Odpowiednie, profesjonalnie przygotowane rozwiązania 
tego rodzaju pozwalają:
- szybko i niezawodnie zidentyfikować osoby o statusie PEP, korzystając z aktualnych i wiarygodnych danych na temat 
osób zajmujących eksponowane stanowiska polityczne,
- na bieżąco dostosowywać działania do wyników oceny ryzyka transakcji i podmiotu (w tym w obszarze PEP), 
która automatycznie jest przeprowadzana przez system informatyczny.